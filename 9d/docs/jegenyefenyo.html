<!DOCTYPE html>
<html>
<head>
	<meta name="keywords" content="..." />
	<link rel="stylesheet" href="../style.css" type="text/css" />
	<title>Neumann arborétum</title>
</head>

<body>
	<div id="header">
		<img width="100%" src="../images/header.jpg" title="Header" />
	</div><!--close header-->
	<div id="navbar">
		<div id="nav">
			<ul>
			<li><a href="../index.html">Kezdőlap</a></li>
			</ul>
		</div><!--close nav-->
	</div><!--close navbar-->
	<div id="wrap">
		<div class="title">
			Jegenyefenyő
		</div>
		<div class="document">
			Jegenyefenyő vagy bálványfenyő <br>

			<p>A jegenyefenyő vagy bálványfenyő (Abies) a tűlevelűek (Pinopsida) osztályában a fenyőalakúak (Pinales) rendjébe és a fenyőfélék (Pinaceae) családjába tartozó növénynemzetség.</p>

			<p>
			Ország:		Növények (Plantae)<br>
			Törzs:		Toboztermők (Pinophyta)<br>
			Osztály:	Tűlevelűek (Pinopsida)<br>
			Rend:		Fenyőalakúak (Pinales)<br>
			Család:		Fenyőfélék (Pinaceae)<br>
			Nemzetség:	Jegenyefenyő (Abies)<br>
			Faj:		A. alba<br>
			</p>
			<p>

			A jegenyefenyőkre jellemző, hogy tűleveleik laposak, alul korongszerűen kiszélesednek. Emiatt lehullásuk után jól észrevehető kerek kiemelkedések maradnak vissza a hajtásokon. Tobozaik felállóak, érésük után széthullanak, a fán csak a toboz tengelye marad.
			A közönséges jegenyefenyő akár 40 m magasságúra is megnő. Nagyon szép egyenes, hengeres törzset nevel. Ágai örvösen állnak, vagyis az azonos évben fejlodő ágak egy síkban erednek. Koronája fiatalon kúpos, később ellaposodó. A fiatal fák kérge sima, az idősebbeké hosszanti irányban repedezett. Az egyesével fejlődő tűlevelek a vezérhajtáson sugarasan, az oldalhajtásokon kétoldalt fésűsen állnak. A levelek 1,5-3 cm hosszúak, hegyük kicsípett vagy kerekded. Színükön sötétzöldek, fonákukon két fehér viaszcsík látható, emiatt ezüstös színűek. A levelek 6-7 évig élnek, megszáradva is még sokáig a fán maradnak. A toboz 10-15 cm hosszú, egy év alatt fejlődik ki, éretlenül zöld, éretten barnás. Október-novemberben érik, rögtön széthullik.
			Közép- és Dél-Európa hegyvidékein honos. Legnagyobb tömegben az Alpok, a Kárpátok és a Balkán-félsziget magasabb részein található. Ezeken a területeken 800 és 1300 m között alkot állományokat. Magyarországi honossága vitatott. Az Alpokalján luccal és bükkel elegyes erdőkben állományalkotó.
			Természetes előfordulása jelzi, hogy igényes fajról van szó. Magas páratartalmat, kiegyenlített hőmérsékleti viszonyokat, mélyrétegű, jó víz- és levegőgazdálkodású, magas kálium-tartalmú talajt igényel. A késő tavaszi fagyok komolyan károsíthatják. A légszennyezettségre igen érzékeny. Nagyon árnyéktűro, de árnyékban nem virágzik és nem hoz tobozt.
			Hazánkban erdőgazdasági és ökológiai jelentősége csekély. Megfelelő élőhelyen parkok, nagyobb kertek szép díszt adó fája lehet. Légszennyezettséggel szembeni érzékenysége miatt nagyobb városokba nem való.
			Csüngő ágú ’Pendula’, karcsú oszlop alakú ’Pyramidalis’ fajtái viszonylag lassú növekedésűek, ezért védett fekvésben kisebb kerteknek is nagyon szép szoliterjei lehetnek.
			<br>
			forrás: parkerdo.hu
			</p>
		</div><!--close document-->
	</div><!--close wrap-->
	
</body>

</html>