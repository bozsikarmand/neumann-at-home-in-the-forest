<!DOCTYPE html>
<html>
<head>
	<meta name="keywords" content="..." />
	<link rel="stylesheet" href="../style.css" type="text/css" />
	<title>Neumann arborétum</title>
</head>

<body>
	<div id="header">
		<img width="100%" src="../images/header.jpg" title="Header" />
	</div><!--close header-->
	<div id="navbar">
		<div id="nav">
			<ul>
			<li><a href="../index.html">Kezdőlap</a></li>
			</ul>
		</div><!--close nav-->
	</div><!--close navbar-->
	<div id="wrap">
		<div class="title">
			Ezüstfenyő
		</div>
		<div class="document">
			<p>
			A szúrós luc (Picea pungens) a fenyőfélék családjának lucfenyő nemzetségébe tartozó növényfaj. Európában homokos területek fásítására használják, de parkokban, kerti díszfaként is a legismertebb észak-amerikai fenyőfélékhez tartozik. Kékeszöld levelű, vastag viaszréteggel bíró változatát díszfának, karácsonyfának termesztik ezüstfenyő néven.</p>
			<h3>Elterjedése</h3>
			<p>Észak-Amerika nyugati részén őshonos, ahol kék lucnak nevezik, Délkelet-Idahótól és Délnyugat-Wyomingtól Utah és Colorado államokon keresztül délre Arizonáig és Új-Mexikó államig megtalálható. 1750-3000 méteres magasságig felhatol, bár a sziklás-hegységi szürke luctól (Picea engelmannii) eltérően nem éri el az alhavasi öv határát, a felső fahatárt. Leggyakrabban völgyekben, vízfolyások mentén található meg, ahol a talaj nedvességszintje magasabb, mint amit a terület alacsony csapadékmennyiség indokolna. Ma már tisztán szúrós luc alkotta fenyvesek nem léteznek.</P>
			<h3>Jellemzői</h3>
			<p>Középméretű, örökzöld fa, 25-30, nagyon ritkán 46 méter magasra nő meg, törzsátmérője mintegy másfél méterig terjedhet. Szabályos, széles, kúp formájú koronát növeszt igen sok ággal, a korona alakja a fa korosodásával hengeresebbé válik. A nagyobb ágak vízszintesek, az idősebb példányokon a talaj közeli ágak azonban enyhén lefelé csüngenek.</p>
			<p>
			A kéreg vékony, barnásvörös vagy barnásszürke, 5–10 cm-es pikkelyekben durván hámlik. A fiatal ágak sárgásbarnák vagy csaknem fehérek, szinte szőrtelenek. A tűlevelek a hajtásokon körkörösen, a csúcson csomókat alkotva helyezkednek el. Hosszuk 1,5–3 cm, igen merevek, szúrósak, több csík húzódik végig rajtuk négyélűek, csúcsuk élesen kihegyezett. Színük a ritka teljesen zöldtől a szürkészöldön át a kékeszöldig terjed; a vad populációkban többnyire kékeszöld, ritkán egészen zöld, de fáról fára igen különböző lehet.
		</p>

			<table border='0' cellpadding="5px">
				<td>
					<tr>
					<img width="49%" src="ezustfenyo/kep1.jpg" />
					</tr>
					<tr>
					<img width="49%" src="ezustfenyo/kep2.jpg" />
					</tr>
					<tr>
					<img width="49%" src="ezustfenyo/kep3.jpg" />
					</tr>
					
				</td>
			</table>
		</div><!--close document-->
	</div><!--close wrap-->
	
</body>

</html>